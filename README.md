Συνεργατικό Έργο

32ο Νηπιαγωγείο Θεσσαλονίκης- 2ο Νηπιαγωγείο Γαργαλιάνων

"Ozo και η Διαστημική Τουαλέτα: Μια Ρομποτική Εξέλιξη στον Άρη!"

Αφόρμηση

Στο Ευρωπαϊκό έργο eTwinning 2024-2025  Kids in Space, ενός συλλογικού προγράμματος διδακτικής εξερεύνησης του θέματος του Διαστήματος  μέσα από την τέχνη, τον υπολογιστή , την  κωδικοποίηση, την σωματική άσκηση, τα πειράματα και πολλά άλλα, 
τα παιδιά βοηθούνται να εκφραστούν και να αναπτυχθούν σωματικά, συναισθηματικά, νοητικά και κοινωνικά, ολόπλευρα, μέσα από ένα θέμα που τα ενδιαφέρει, τα παρακινεί και τα μαγεύει: Το διάστημα!

Με αφορμή το θέμα του διαγωνισμού ΕΕΛΛΑΚ αλλά και της συμμετοχής μας στο εκπαιδευτικό πρόγραμμα Moon Camp https://mooncampchallenge.org/  της Esa-European Space Agency δημιουργήθηκε το παρακάτω παραμύθι και αποφασίσαμε  να το υλοποιήσουμε δημιουργώντας μια ρομποτική πίστα που να προσομοιάζει την ζωή σε άλλους πλανήτες.

Επιλέξαμε το Ozobot καθώς είναι κατάλληλο για την ηλικιακή ομάδα του νηπιαγωγείου ακολουθεί γραμμές και θα βοηθήσει τα παιδιά να μάθουν πρακτικά για τη ρομποτική, τα μαθηματικά και τον προγραμματισμό.

"Ozo και η Διαστημική Τουαλέτα: Μια Ρομποτική Εξέλιξη στον Άρη!"

“Μια φορά και έναν καιρό, στον κόκκινο πλανήτη Άρη, ζούσε ένας μικρός αστροναύτης, ο Ozο της οικογένεια Βοt. Η ζωή στον Άρη ήταν γεμάτη περιπέτειες και ανακαλύψεις, αλλά υπήρχε και ένα πρόβλημα: η τουαλέτα του νηπιαγωγείου που πήγαινε ήταν μικρή και δεν ήταν καθόλου άνετη για τα παιδιά.

Ο Όzο, που είχε πάντα πολλές ιδέες  για το πώς να κάνει τα πράγματα καλύτερα, αποφάσισε ότι έπρεπε να δημιουργήσει μια νέα τουαλέτα στο σχολείο του! Τα παιδιά συχνά παραπονιόταν πως δεν ήταν βολική και τα περισσότερα δυσκολεύονταν να πάνε… 
Αλλά όχι μία συνηθισμένη τουαλέτα! Ήθελε να φτιάξει ένα μέρος που να έχει τμήμα αναμονής και χαλάρωσης για τα παιδιά, και ένα τμήμα ανακούφισης ήρεμο και προσωπικό.

«Ας κάνουμε μια συνάντηση!» είπε ο Όzο στους συμμαθητές του. «Θέλω να σχεδιάσουμε την καλύτερη τουαλέτα που έχει υπάρξει ποτέ στον Άρη!»

Όλοι συγκεντρώθηκαν στην παρεούλα του διαστημικού νηπιαγωγείου, και ο Όzο άρχισε να εξηγεί την ιδέα του. «Θα έχουμε ένα τμήμα αναμονής με μαξιλάρια και βιβλία για να διαβάζουν τα παιδιά.
Μπορούμε να έχουμε και παιχνίδια για να περνούν ευχάριστα την ώρα τους!»
Η τάξη ενθουσιάστηκε με την ιδέα. Όλοι άρχισαν να σχεδιάζουν και να σκέφτονται πώς θα μοιάζει η νέα τουαλέτα. Η νηπιαγωγός τους πρότεινε να προσθέσουν και έναν θόλο που να βλέπει τα αστέρια, για να είναι όλοι πιο χαλαροί.

Μετά από πολλές ώρες σχεδίασης και προγραμματισμού, οι μικροί αστροναύτες άρχισαν να μαζεύουν υλικά από την αποικία. Χρησιμοποίησαν φωτεινές πέτρες και αλουμίνιο για να φτιάξουν την αναμονή, και τοίχους από φιλμ που έμοιαζαν με ασήμι για το τμήμα ανακούφισης.

Μετά από πολλές μέρες δουλειάς, ήρθε η ώρα για τα εγκαίνια της νέας τουαλέτας. Όλοι οι μαθητές και οι μαθήτριες της αποικίας συγκεντρώθηκαν και θαύμασαν το δημιούργημα του Όzο και της τάξης του. Υπήρχαν άνετα μαξιλάρια, ράφια γεμάτα βιβλία και ένας εκπληκτικός θόλος που έβλεπε τα αστέρια.

«Αυτή είναι η καλύτερη τουαλέτα που είχαμε ποτέ», φώναξαν τα παιδιά γεμάτα ενθουσιασμό!
Από τότε, η νέα τουαλέτα έγινε ο αγαπημένος χώρος των παιδιών. Κάθε φορά που ήθελαν να πάνε, περνούσαν χρόνο στην αναμονή διαβάζοντας ή παίζοντας. 
Και όταν ήταν η σειρά τους, απολάμβαναν την ησυχία του τμήματος ανακούφισης, κοιτάζοντας τα αστέρια και φαντάζοντας τις επόμενες περιπέτειές τους.

Έτσι, ο Όzο, με τη φαντασία και την αγάπη του για τους συμμαθητές του, κατάφερε να μετατρέψει μια απλή ανάγκη σε ένα όμορφο μέρος για όλους, αποδεικνύοντας ότι με συνεργασία και δημιουργικότητα, όλα είναι δυνατά!”

Φάση 1η: Σχεδίαση
Στον πρώτο σταθμό, οι μικροί αστροναύτες θα πρέπει να σχεδιάσουν την τουαλέτα. Εδώ, θα χρησιμοποιήσουν  τον υπολογιστή για να βρουν  σχέδια. Θα μπορούσαν να προσθέσουν στοιχεία όπως μαξιλάρια, βιβλία και παράθυρα με θέα τα αστέρια. Καταγράφουν τις ιδέες με την βοήθεια της νηπιαγωγού σε ιστόγραμμα.

Φάση 2η: Συλλογή Υλικών
Στον δεύτερο σταθμό, τα παιδιά αποφασίζουν σχετικά με τα κατάλληλα υλικά και ζητούν βοήθεια και από τους γονείς τους στο σπίτι, συγκεντρώνοντας ανακυκλώσιμα και σκουπίδια.

Φάση 3η: Κατασκευή
Στον τρίτο σταθμό, τα παιδιά θα χρησιμοποιήσουν τα υλικά για να αρχίσουν την κατασκευή να στήσουν το οίκημα, να τοποθετήσουν τα μαξιλάρια και να δημιουργήσουν τον χώρο αναμονής και τον ήσυχο χώρο ανακούφισης. Εδώ θα μπορούσαν να προσθέσουν και διακοσμητικά στοιχεία, όπως φωτεινές αστρικές λάμπες.

Φάση 4η: Διακόσμηση και Παρουσίαση
Στον τέταρτο και τελευταίο σταθμό, οι μικροί αστροναύτες θα έχουν τη δυνατότητα να διακοσμήσουν την τουαλέτα και να την ετοιμάσουν για τα εγκαίνια,  να τοποθετήσουν τα βιβλία και τα παιχνίδια στην αναμονή, ενώ θα προσθέσουν  και ένα ηχητικό σύστημα που θα παίζει ήχους της φύσης για να δημιουργεί μια ήρεμη ατμόσφαιρα.

Φάση 5η: Προγραμματισμός
Α. Προγραμματίζουν το Ozobot να περνά από το νηπιαγωγείο και την νέα τουαλέτα στην ρομποτική πίστα.
Β.Προγραμματίζουν το micro:bit να “ανάβει Χ” όταν είναι κατειλημμένη η τουαλέτα
και να “χαμογελά” όταν είναι άδεια.

Τελική Παρουσίαση
Όταν ολοκληρώσουν  την κατασκευή, Ο Ozobot  “παρουσιάζει” το έργο και τα παιδιά εξηγούν τη διαδικασία και τη σημασία της συνεργασίας.
Έτσι, η ιδέα του Οzo να φτιάξει μια νέα τουαλέτα έγινε πραγματικότητα, και η ρομποτική πίστα τους βοήθησε να μάθουν, να συνεργαστούν και να δημιουργήσουν κάτι μοναδικό και πολύτιμο για όλους!

Στόχοι
Να επαναπροσδιορίσουν τον δημόσιο χώρο δημιουργώντας λειτουργικό, αισθητικά ευχάριστο και βιώσιμο χώρο-τουαλέτα.
Να σχεδιάσουν έργο που να είναι χρήσιμο και διασκεδαστικό.
Να δημιουργήσουν συναισθηματικούς δεσμούς μεταξύ ανθρώπων και μηχανών.
Να χρησιμοποιούν ανοιχτές τεχνολογίες.
Να συνεργάζονται και επικοινωνούν αποτελεσματικά σε ομάδες.

Προαπαιτούμενες γνώσεις
Τα παιδιά να είναι εξοικειωμένα με το εκπαιδευτικό ρομπότ Ozobot και τις συμπεριφορές του καθώς και με τον μικροελεγκτή Micro:bit
Απαιτούμενος εξοπλισμός
Ozobot Evo Entry Kit: 270,00 ευρώ
Ozobot STEAM Kit: Ozo Goes To The Solar System: 62, 00 ευρώ
BBC micro:bit Micro:bit V2 Go Bundle : 27,90 ευρώ

ΣΥΝΟΛΟ:360,00 ευρώ
Υλικά για την ρομποτική πίστα
• Μακετόχαρτο ή χαρτόνι κανσόν
• Ανακυκλώσιμα και «άχρηστα» υλικά για την κατασκευή του πλανήτη και των οικημάτων.







